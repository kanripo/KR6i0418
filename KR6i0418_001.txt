#-*- mode: mandoku-view; -*-
#+DATE: 2015-08-30 20:19:09.503105
#+TITLE: 佛說罪業應報教化地獄經
#+PROPERTY: CBETA_ID T17n0724
#+PROPERTY: ID KR6i0418
#+PROPERTY: SOURCE Taisho Tripitaka Vol. 17, No. 724
#+PROPERTY: VOL 17
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6i0418_T_000-0450c>¶¶¶¶¶¶¶¶
#+PROPERTY: LASTPB <pb:KR6i0418_T_001-0450c> ¶¶¶¶¶¶¶
#+PROPERTY: JUAN 1
¶
¶
No. 724¶
《佛說罪業應報教化地獄經》¶
¶
安世高譯¶

如是我聞：

一時佛住王舍城耆闍崛山中，與¶
菩薩摩訶薩及聲聞眷屬俱，亦與比丘、比¶
丘尼、優婆塞、優婆夷及諸天、龍、鬼神等皆悉¶
集會。爾時信相菩薩白佛言：「！今有地¶
獄、餓鬼、畜生、奴婢、貧富、貴賤種類若干，唯願¶
世尊具演說法！若有眾生聞佛說法，如孩子¶
得母、如病得醫、如裸得衣、如暗得燈，世尊¶
說法利益眾生亦復如是。」¶

爾時世尊觀時已至，見斯菩薩勸請慇懃，即¶
放眉間白毫相光照于世界——地獄休息，苦痛¶
安寧。爾時一切受罪眾生尋佛光明，來詣佛¶
所；遶佛七匝，為佛作禮；勸請世尊，敷演道化，¶
令此眾生得蒙解脫。¶

爾時信相菩薩為諸眾生而作發起，前白佛¶
言：「世尊！今有受罪眾生，為諸獄卒剉碓斬身，¶
從足斬之乃至其頂；斬之已訖，旋風吹活，¶
而復斬之。何罪所致？」

佛言：「以前身時坐齋日殺生不
<pb:KR6i0418_T_001-0451a>¶
信三尊、不孝父母、屠兒魁膾斬截眾生，故獲¶
斯罪。」

「第二，復有眾生，身體頑痺眉鬚墮落舉¶
身洪爛，鳥栖鹿宿人跡永絕，砧污親族人不¶
喜見，名為癩病。何罪所致？」

佛言：「以前世時¶
坐不信三尊、不孝父母，破壞塔寺、剝脫道¶
人，斫射賢聖、傷害師長，常無返復、背恩忘¶
義，常行苟且、婬匿所尊不避親踈無有羞恥，故獲斯¶
罪。」¶

「第三，復有眾生身體長大，聾騃無足宛轉腹¶
行，唯食泥土以自活命，為諸小蟲之所唼食，¶
常受此苦不可堪處。何罪所致？」

佛言：「以前世¶
時坐為人自用、不信好言善語，不孝父母、反戾¶
時君；若為帝王大臣四鎮方伯州郡令長¶
里禁督護，恃其威勢侵奪民物，無有道理使¶
民苦悴呼嗟而行。故獲斯罪。」¶

「第四，復有眾生，兩目盲瞎都無所見，或觝樹¶
木或陷溝坑，於時死已，更復受身亦復如¶
是。何罪所致？」

佛言：「以前世時坐不信罪福障¶
佛光明，縫鷹眼合、籠繫眾生，皮囊盛頭不得¶
所見。故獲斯罪。」¶

「第五，復有眾生，蹇吃瘖瘂口不能言。若有所¶
說，閉目舉手乃不言了。何罪所致？」

佛言：「以前¶
世時坐誹謗三尊、輕毀聖道，論他好醜、求人¶
長短，強誣良善、憎嫉賢人。故獲斯罪。」¶

「第六，復有眾生，腹大項細，不能下食；若有所¶
食，變成膿血。何罪所致？」

佛言：「以前世時偷¶
盜僧食，或為大會福食屏處偷噉；悋惜己物，¶
但貪他財；心常行惡，與人毒藥，氣息不通。¶
故獲斯罪。」
<pb:KR6i0418_T_001-0451b>¶

「第七，復有眾生，常為獄卒燒熱鐵釘釘人¶
百節骨頭，釘之已訖自然火生，焚燒其身悉¶
皆焦爛。何罪所致？」

佛言：「以前世時坐為針灸¶
醫師，針人身體不能差病；枉取他物使受苦¶
痛，令他苦惱。故獲斯罪。」¶

「第八，復有眾生常在鑊湯中，為牛頭阿傍以¶
三股鐵叉，內著鑊中煮之令爛，還¶
復吹活而復煮之。何罪所致？」

佛言：「以前世時，¶
信邪倒見祠祀鬼神，屠殺眾生，湯灌搣毛、鑊¶
湯煮之，不可限量。故獲斯罪。」¶

「第九，復有眾生，常在火城中煻煨齊心，四門¶
俱開；若欲趣向，門即自閉，東西馳走，不能自¶
免，為火燒盡。何罪所致？」

佛言：「以前世時坐焚¶
燒山澤、火燒雞子、燒他村陌，燒諸眾生身¶
爛皮剝。故獲斯罪。」¶

「第十，復有眾生常在雪山中，為寒風所吹，皮肉¶
剝裂，求死不得。何罪所致？」

佛言：「以前世時¶
坐橫道作賊，剝脫人衣，使冬月之日令他凍¶
死；或復生剝牛羊皮[利-禾+皮]痛不可堪。故獲斯罪。」¶

「第十一，復有眾生常在刀山、劍樹上，若有所¶
捉，即便割傷，枝節斷壞。何罪所致？」

佛言：「以¶
前世時屠殺為業，烹害眾生，屠割剝切，¶
骨肉分離，頭脚星散，懸於高格，稱量而賣；或¶
復生懸眾生苦痛難處。故獲斯罪。」¶

「第十二，復有眾生五根不具。何罪所致？」

佛言：¶
「以前世時坐飛鷹走狗，彈射禽獸，或斷其頭，¶
或斷其足，生搣鳥翼。故獲斯罪。」¶

「第十三，復有眾生，攣躄背僂腰髖不隨，脚跛¶
手折，不能操涉。何罪所致？」

佛言：「以前世時
<pb:KR6i0418_T_001-0451c>¶
坐為人憯剋，行道安槍；或安射弋羅，施張弶穽¶
陷墜眾生，，傷損非一。故獲斯罪。」¶

「第十四，復有眾生，常為獄卒桎梏其身，不得¶
免脫。何罪所致？」

佛言：「以前世時坐¶
籠枷鎖繫而畜，；或為帝主、令長貪¶
取民錢財，枉繫良善，怨酷呼天，不得從意。故¶
獲斯罪。」¶

「第十五，復有眾生，或癲、或狂、或癡、或騃，不別¶
好醜。何罪所致？」

佛言：「以前世時坐耽荒嗜酒無有度量飲酒醉¶
亂，犯三十六失，後得癡身，如似醉人，不識尊¶
卑，好醜。¶
¶
¶
¶
，故獲斯罪。」¶

「第十六，復有眾生其形甚小，陰藏甚大；挽之¶
身疲，皆復進引；行步坐臥，以之為妨。何罪¶
所致？」

佛言：「以前世時坐治生販賣，自譽己物，¶
毀辱他物矯升弄[豆*斗]，躡秤前後，欺誑於人。¶
故獲斯罪。」¶

「第十七，復有眾生男根不具，為黃門身，不得¶
娶妻。何罪所致？」

佛言：「以前世時坐喜犍象、¶
馬、牛、羊、猪、狗不可稱數，令此眾生苦痛難忍，¶
死而復穌。故獲斯罪。」
<pb:KR6i0418_T_001-0452a>¶

「第十八，復有眾生，從生至老無有兒子，孤立¶
獨存。何罪所致？」

佛言：「以前世時坐為人暴惡，¶
不信罪福；百鳥產乳之時，齎持瓶器，順大水¶
渚，求拾鴻、鵠、鸚、鵡、鵝、鴈諸鳥子卵，擔歸煮¶
噉；諸鳥失子，悲鳴叫裂，眼中血出。故獲斯罪。」¶

「第十九，復有眾生少小孤寒，無有父母、兄弟；¶
為他作使，辛苦活命；長大成人，橫罹殃禍；縣¶
官所縛，繫閉牢獄；無人追餉，飢窮困苦，無所¶
告及。何罪所致？」

佛言：「以前世時坐喜捕¶
拾鵰、鷲、鷹鶴鶁、鷂、熊、羆、虎、豹，枷鎖而畜，孤此眾生；¶
父母、兄弟常恒憂念，悲鳴叫裂，哀感人心；不¶
能供食，常苦飢餓，骨立皮連，求死不得。故獲¶
斯罪。」¶

「第二十，復有眾生其形甚醜，身體黑如漆，兩¶
耳復青，頭頰俱垖，胞面平鼻，兩眼黃赤，¶
牙齒踈缺，口氣腥臭，矬短擁腫，大腹凸髖，¶
脚復繚戾，僂脊曲肋，費衣健食言語失則行步勤貸，惡瘡膿血，¶
水腫乾消，疥、癩、癰、疽種種諸惡集在其身；¶
雖親附人，人不在意；若他作罪，橫羅其殃；永¶
不見佛、永不聞法、永不識僧。何罪所致？」

佛¶
言：「以前世時坐為子不孝父母，為臣不忠其¶
君，為君不敬其下，朋友不以其信，鄉黨不以¶
其齒，朝廷不以其爵；趣為趣作，心意顛倒，無¶
有其度；不信三尊，殺君害師；伐國掠民，攻城¶
破塢，偷寨過盜，惡業非一；美己惡人，侵凌¶
孤老，誣謗賢善，輕慢尊長，欺誑下賤。一切罪¶
業皆具犯之。眾惡集報，故獲斯罪。」¶

爾時一切受罪眾生聞佛作如是說，號泣¶
[口*睪]動地，淚下如雨，而白佛言：「唯願世尊久住
<pb:KR6i0418_T_001-0452b>¶
說法，化我等輩令得解脫！」

佛言：「若我久住，¶
德薄之人不種善根，謂我常在，不念無常。善¶
男子！譬如孩兒母常在側，不生難遭之想；若¶
母去者，便生渴仰思戀之心；母方還來，乃生¶
歡喜。善男子！我今亦復如是。知諸眾生善惡¶
業緣、受報好醜，故般涅槃。」

于時世尊即於罪眾生前¶
而說偈言：¶

#+BEGIN_VERSE
「　「水流不常滿，
　火盛不久然，¶
　日出須臾沒，
　月滿已復缺。¶
　尊榮豪貴者，
　無常復過是，¶
　念當勤精進，
　頂禮無上尊。」
#+END_VERSE
」¶

爾時世尊說斯偈已，諸受罪眾生白佛言：「世¶
尊！作何善行得離斯苦？」

佛言：「當勤孝順父¶
母，敬事師長，歸奉三尊；勤行布施、持戒、忍辱、¶
精進、禪定、智慧，慈悲喜捨，怨親平等，同己無¶
二；不欺孤老，不輕下賤，護彼如己。汝等若能¶
如是修行，則為已得報佛之恩，永離眾苦。」

說¶
是經已，菩薩摩訶薩即得阿耨多羅三藐三¶
菩提，聲聞、緣覺即得六通、三明、具八解脫，有¶
得法眼淨者。若有眾生得聞是經不墮三塗、八¶
難之處。地獄休息，苦痛安寧。

信相菩薩¶
白佛言：「當何名此經？云何奉持？」

佛告信相菩¶
薩善男子：「此經名為『罪業應報教化地獄經』，¶
當奉持之，廣令流布，功德無量！」

諸天大眾聞¶
經歡喜，五體投地，作禮奉行。¶
《罪業應報教化地獄經》